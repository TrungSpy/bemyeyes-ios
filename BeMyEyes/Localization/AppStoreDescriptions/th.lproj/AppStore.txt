หากคุณมีสายตาปกติ มาร่วมเป็นดวงตาให้คนตาบอดที่ต้องการความช่วยเหลือทางไกลผ่านการเชื่อมต่อวิดีโอ หรือหากคุณเป็นผู้พิการทางสายตา คุณสามารถรับความช่วยเหลือจากเครือข่ายผู้ใช้ที่มองเห็นได้ค่ะ

Be My Eyes คือสังคมของการให้และการรับความช่วยเหลือ จากน้ำใจเล็ก ๆ น้อย ๆ ของทุกคน มาร่วมเป็นส่วนหนึ่งกับเราสิ

ผู้ใช้ที่พิการทางสายตาสามารถร้องขอความช่วยเหลือจากผู้ที่มีสายตาปกติ จากนั้นผู้ใช้ที่สายตาปกติจะได้รับการติดต่อเพื่อทำการช่วยเหลือ ทันทีที่สมาชิกสายตาปกติคนแรกตอบรับคำขอ วิดีโอจะทำการเชื่อมต่อขึ้นระหว่างทั้งคู่ ผู้ใช้ที่สายตาปกติสามารถอธิบายให้ผู้พิการทางสายตาฟังถึงภาพที่เขาเห็นจากกล้องหลังของโทรศัพท์ตามที่ผู้พิการทางสายตาต้องการ

ในฐานะผู้ใช้ที่มีสายตาปกติ ไม่ต้องกลัวหากคุณไม่สามารถตอบรับคำขอจนต้อง "ปล่อยให้ผู้พิการทางสายตารอ" คุณเป็นส่วนหนึ่งของเครือข่ายผู้ช่วยเหลือของ Be My Eyes และเราจะหาผู้ใช้ท่านอื่นๆที่สามารถช่วยเหลือแทนคุณได้ ความท้าทายและอุปสรรคที่ผู้พิการทางสายตาจำเป็นต้องได้รับการช่วยเหลือนั้นมีได้หลายอย่าง ตั้งแต่การรู้วันหมดอายุของนมสด จนไปถึงการช่วยนำทางพวกเขาในสถานที่ใหม่ๆ

หมายเหตุ: เราสนับสนุนให้ผู้พิการทางสายตาโปรดอดทนซักนิดเมื่อทำการขอความช่วยเหลือ เพราะเราต้องพึ่งผู้คนจริงๆในการช่วยเหลือคุณ

- การเชื่อมต่อเสียงและวิดีโอทันทีระหว่างผู้ใช้สายตาปกติและผู้พิการทางสายตา
- เพิ่มภาษาที่คุณใช้ได้ในการตั้งค่า
- วิธีง่ายๆในการสร้างความเปลี่ยนแปลงให้ผู้พิการทางสายตา
